# Bilkent IEEE Çekilişi
Bu GitHub reposu, Bilkent IEEE Öğrenci Kolu'nun çekilişleri için kullanacağı programların kaynak kodunu içermektedir. Çekilişleri gerçekleştirmek için tam olarak rastgele olmayan sayılar kullanılıyor ve çekiliş sürecinin şeffaflığı sorgulanabiliyor. Çekiliş sürecindeki rastgeleliğin adil ve şeffaf olması için Chainlink'in [VRF hizmeti](https://docs.chain.link/docs/vrf/v2/introduction/) kullanılmıştır. VRF ile beraber rastgeleliği doğrulanabilen ve adilliği kanıtlanabilen rastgele sayılara ulaşabiliyoruz. Rastgele değerlerin oluşturulması süreci de kriptografik açıdan kanıtlanabilir olduğu için çekilişin kazananlarına kimse müdahale edemiyor. Çekiliş süreci aşağıdaki gibi işleyecektir:
1. IEEE-Bilkent çekiliş sözleşmesi Ethereum Goerli Test ağında yayımlanacaktır. Sözleşme sahibi IEEE Bilkent olacaktır ve her çekiliş için rastgele sayı çağırma işlemi sadece kulüp adresinden yapılabilecektir. Döndürülen rastgele sayı çıktısı Ethereum Goerli blokzincirinde olacağı için rastgele sayılar doğrulanabilecektir ve bütün çıktı geçmişleri de görüntülenebilecektir.
2. Katılımcı bilgileri Google Forms üzerinden yalnızca Bilkent Üniversitesi öğrencisi olduğu Bilkent ID'si ve e-maili yoluyla doğrulayabilen katılımcılardan toplanacaktır. Katılımcı listesi isim soyisme göre sıralanıp belirlenecektir. Rastgele sayı çıktısı da kullanılarak katılımcı listesinden kazananlar belirlenecektir. Bu noktada isme soyisme göre sıralamak oldukça önemlidir çünkü katılımcıların sırası rastgele sayı çıktısına göre manipüle edilebilir, listenin bir standarda sahip olması güven problemini ortadan kaldırmaktadır.

Katılımcıların isimleri data/hashed_participants.json dosyasında sha256 hash fonksiyonunun çıktısı olarak bulunabilir. Katılımcılar, listede var olup olmadıklarını görmek için sha256 fonksiyonunun isim ve soyisimlerinin (isimler arasındaki boşluklar da dahil edilmeli) bütün karakterleri küçük harfle olacak şekilde yazmalıdır. Katılımcılar [sha256](https://emn178.github.io/online-tools/sha256.html) fonksiyonuna erişmek için çeşitli websiteleri kullanabilirler. Böylece, katılımcılar çekilişte yer alıp almadıklarını görüntüleyebilirler.  

Bilkent IEEE kulübünün Chainlink ve blokzinciri tabanlı çekilişler için kullanacağı kontrat adresi [buradadır](https://goerli.etherscan.io/address/0xab56b9bf3fbd93d4d10084090286306d2bfd1e04). Akıllı saat ödüllü ilk çekilişi için döndürülen VRF rastgele sayı çıktısı [buradaki](https://goerli.etherscan.io/tx/0x0c49108d45a0dc889220a9428322c59f476ece48574e39b2f10d7acd69662574) işlemde gözükmektedir. Rastgele sayı çıktısının ondalık sistemdeki karşılığı data/determineWinners.json dosyasında bulunabilir.

Chainlink ağı, VRF ile rastgele sayı çıktısını üretebilmek için çeşitli yöntemler kullanmaktadır. Ağdaki düğümler tahmin edilmesi neredeyse imkansız olan blok verileri ve secp256k1 elliptik eğrisiyle oluşturulan gizli anahtarı kullanarak Ethereum blokzincirinde kriptografik olarak doğrulanabilir rastgele sayılar üretebilirler. Chainlink VRF'ın nasıl çalıştığı konusunda [buradan](https://blog.chain.link/chainlink-vrf-on-chain-verifiable-randomness/) detaylı bilgi sahibi olabilirsiniz.
